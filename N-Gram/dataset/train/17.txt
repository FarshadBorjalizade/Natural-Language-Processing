به گزارش "ورزش سه"، تیم امید در آبان ماه جاری احتمالا در تهران بازی های مقدماتی قهرمانی زیر 23 سال آسیا را پیش رو خواهد داشت. این بازی ها در 11 گروه برگزار می شود که در پایان تیم های نخست  به همراه 4 تیم برتر گروه ها به دور نهایی بازی ها صعود می کنند. دور نهایی بازی ها هم در سال 2022 با حضور 16 تیم در ازبکستان برگزار می شود و ازبکستان فارغ از هر نتیجه ای که در دور مقدماتی بگیرد در دور نهایی بازی ها حضور خواهد بود.
بر اساس اعلام یکی از مدیران فدراسیون فوتبال از آنجایی که فدراسیون فوتبال در این برهه از زمان مشغول رسیدگی به تیم ملی برای حضور شایسته در بازی های منامه است انتخاب سرمربی برای تیم امید به بعد از این بازی ها موکول شده است. پیش تر کمیته فنی فدراسیون فوتبال تصمیم گرفته بود هدایت تیم امید بر عهده حمید استیلی باشد و باید منتظر ماند و دید که بعداز پایان بازی های تیم ملی در منامه فدراسیون فوتبال تصمیم کمیته فنی را تایید خواهد کرد یا نه.
گفتنی است تیم امید اینبار تنها به بهانه قهرمانی در مسابقات زیر 23 سال آسیا تشکیل خواهد شد و می تواند از بازیکنانی که متولد 11 دی 77 به بالا هستند بهره ببرد.

