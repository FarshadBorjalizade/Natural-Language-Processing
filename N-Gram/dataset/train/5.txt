به گزارش "ورزش سه"، تیم پیکان تهران روز گذشته با نتیجه دو بر یک سایپا را شکست داد. این مسابقه جنجال های زیادی داشت. در بحث داوری پنالتی ای که در دقایق پایانی برای پیکان گرفته شد اعتراض تند کمالوند سرمربی مستعفی سایپا و نیمکت نشینان را در پی داشت. از سوی دیگر ماجرا انجام 6 تعویض از سوی پیکانی ها نیز با اعتراض مسئولان سایپا همراه شده است.
در این خصوص فراز کمالوند اعلام کرده بود که نتیجه بازی باید با حکم کمیته انضباطی 3 بر صفر به سود سایپا شود و حالا مهدی تارتار در گفت و گوبا خبرگزاری فارس بدون آنکه نامی از کسی ببرد، پاسخ تندی به حرف های کمالوند داده است. مشروح صحبت های تارتار  را در ادامه می خوانید:
با توجه به بردی که به دست آوردیم الحمدلله روند خوبی را طی می‌کنیم.
مصاحبه یکی از همکارانم را خواندم. خیلی دوست دارم درباره موضوع صحبت کرده و حرف‌هایم را با یک مثال شروع می‌کنم. یادم است زمانی که بازیکن راه‌آهن تهران بودم تیم ما به لیگ برتر آمد و صنعت نفت آبادان در همان مرحله نتوانست به لیگ برتر صعود کند. باشگاه نفت آبادان در آن زمان اعتراض کرد به دلیل استفاده از بازیکن غیرمجاز بازی باید سه بر صفر شده و این تیم به لیگ برتر صعود کند. همه شواهد و قرائن به شکلی بود که می‌توانستند رأی را به سود صنعت نفت اعلام کنند.
در آن زمان رئیس فدراسیون فوتبال شخصی به نام محمد دادکان بود که حرف خیلی جالبی زد و با اینکه در آن زمان بازیکن بودم هیچ وقت حرف وی از یادم نمی‌رود. ما پس از کرونا درباره قانون 5 تعویض چیزی خاصی نداریم و به صراحت چیزی اعلام نشده اما دادکان در آن زمان اعلام کرد راه‌آهن در زمین بازی صنعت نفت آبادان را شکست داده و به لیگ برتر صعود کرده است. دیگر بحث بازیکن غیرمجاز، زیر 23 سال، بزرگسال و ... مهم نیست مهم این است دو تیم 11 به 11 در زمین با هم بازی کردند. مرد و مردانه جنگیدند و یک تیم دیگری را شکست داده است.
ما هم در زمین 11 نفره ایستادیم و بازی دیروز را از سایپا بردیم. این شلوغ‌کاری‌ها چیست؟ از طرفی همکار من می‌گوید استعفا داده‌ام و دیگر باز نمی‌گردم اما در ادامه صحبت‌هایش می‌گوید باید بازی سه بر صفر شود. اگر استعفا داده‌ای دیگر چه کاری به نتیجه داری؟ دوره این کارها تمام شده است.
سوابق هر کسی در این فوتبال مشخص است و معلوم است چه کسانی محروم و ممنوع‌الفعالیت شده‌اند. مشخص است چه کارهایی در این فوتبال انجام داده‌اند. بس است، اگر نمی‌‌توانید مرد و مردانه بجنگید بروید و در خانه‌تان بنشینید و به یک جوان درس اخلاق یاد بدهید نه دوز و کلک، نیک و ریا.
همکار من می‌گوید قبل از بازی در فدراسیون فوتبال و کمیته صیانت بودم. برای چه کاری به آنجا رفتی؟ سر تمرینت بایست و تاکتیکت را اجرا کن. دنبال منعفت‌طلبی هستی که به فدراسیون فوتبال می‌روی. چرا من مهدی تارتار، حسین پاشایی، سرپرست  و مدیرعامل پیکان به فدراسیون نرفتیم؟ زیرا دنبال کارمان هستیم و تمرکزمان روی کار است. انرژی که می‌خواهم پشت پرده فوتبال بگذاریم در زمین می‌گذاریم.
باز هم می‌گویم بس کنید و اگر نمی‌توانید رقابت کنید بروید و خانه‌تان بنشینید. بازیکنی که به عنوان تعویض ششم من به زمین رفت زیر یک دقیقه در زمین بود و اصلا توپ به وی برخورد نکرد. بازی قبل از ورود وی دو بر یک بوده و پس از آن هم با همین نتیجه تمام شده است. برای 50 ثانیه اعلام می‌کنند بازی باید سه بر صفر شود و بحثی در آن نیست. خواهش می‌کنم این بساط را جمع کنید.
وی ادامه داد: اصلاً سؤال من این است مگر ذوب‌آهن و ماشین‌سازی 3-2  ماه قبل با هم بازی نکردند؟ در آن مسابقه حدود یک دقیقه یا بیشتر تیم ماشین‌سازی 12 نفره بازی کرد. ما که 11 نفر بودیم و نفر تعویضی پیکان بیش از 60 ثانیه در زمین نبود.
داور به درستی آن پنالتی را اعلام کرد اما اگر آقایان به این اندازه شلوغ‌کاری نمی‌کردند نماینده فدراسیون، داور چهارم، داور وسط، کمک داوران و کادر فنی ما تمرکزشان به هم نمی‌ریخت تا این اشتباه را انجام بدهند. اگر نیت استفاده از 6 تعویض را داشتیم دقیقه 50 این کار را انجام می‌دادیم نه دقیقه 97. در زمین بازی نتیجه را از سایپا بردیم و تمام . این حرف‌ها برای آدم‌هایی است که نمی‌خواهند کار کنند و زحمت بکشند. فقط می‌خواهند سوء‌استفاده کنند.
به هیچ وجه. در زمین بازی سایپا را شکست دادیم و تمام شد قانون‌گذار آنقدر عادل هست که بخواهد حق را به حقدار بدهد.
در آن مسابقه لیگ ایتالیا که مثال می زنند، دقیقه چند تعویض ششم انجام شد؟ این کار حدود دقیقه 56 صورت گرفت. من هم آن بازی لیگ ایتالیا را بررسی کردم اما تیم ما دقیقه 97 ششمین بازیکن تعویضی را به زمین فرستاد و وی تنها 60 ثانیه بازی کرد. هیچ لمس توپی هم نداشت. دلیل این تعویض هم تنش‌هایی بود که کنار زمین به وجود آوردند.
همه تمرکزشان را از دست داده بودند وقتی قانون می‌گوید 5 تعویض در سه مرحله امکان اشتباه هم وجود دارد. باید دید چه کسی و به چه دلیل اهمال‌کاری کرده است اما آقایان اینقدر تنش ایجاد کردند که ناظر ، داور چهارم و سرپرست تیم ما متوجه تعویض ششم نشد.
بحثی در این قضیه نیست که سرپرست ما هم اشتباه کرده و باشگاه ما هم پیگیر این موضوع می‌شود. با هر کسی اهمال‌کاری کرده قطعا باید در فدراسیون فوتبال و باشگاه برخورد شود. حرفی در این قضیه نیست اما برخی‌ها با مطرح کردن نتیجه سه بر صفر دنبال معجزه هستند. در زمین بایستید و کارتان را بکنید با شلوغ‌کاری نمی‌توانید تیم نگه دارید. بلکه باید تیم‌تان را با زحمت و سختی در لیگ برتر نگه دارید.
در زمین استاندارد و مقابل یک تیم 11 نفره شکست خوردید. اگر  تعویض ششم ما وسط مسابقه به زمین می‌آمد شاید این مربی و باشگاهش می‌توانستند بگویند تأثیرگذار بوده و به هر حال یک یار تازه نفس به زمین آمده است اما این بازیکن تعویضی زیر یک دقیقه در زمین حضور داشت. بس کنید و به کارتان بچسبید. چقدر پشت پرده؟ چقدر دنبال امتیاز گرفتن از طریق شیطنت و شلوغ‌کاری هستید.
اهالی رسانه قابل احترام هستند اما انصاف نیست تعدادی از اهالی رسانه را به میهمانی دعوت کنیم تا از این طریق به سود یک باشگاه رفتار شود. از همه اهالی رسانه عاجزانه و صادقانه درخواست می‌کنم دنبال حق و حقیقت باشند. قلمی که با آن می‌نویسید دنبال حقیقت باشد درست نیست به خاطر تمرکز نداشتن ناظر، داور چهارم، داور وسط یک اشتباهی صورت بگیرد و این همه شلوغ‌کاری شود.
ینگونه افراد را باید مادام‌العمر محروم کنند. مگر می‌شود با این شکل فوتبال بازی کرد؟ چقدر شلوغ‌کاری؟ بس کنید و اجازه بدهید جوان‌ها از نظر فنی و اخلاقی چیزی یاد بگیرند تا چه زمانی دروغ و دونگ را به بازیکن یاد می‌دهید؟‌ ما معلم هستیم می‌گوییم استعفا و از آن سمت دنبال سه هیچ شدن بازی هستیم. اگر استعفا می‌دهید دیگر بحث سه بر صفر شدن بازی چیست مگر قانون‌گذار هستید که چنین موضوعی مطرح می‌کنید نمی‌خواستم جواب بدهم اما از حق تیمم نمی‌گذرم.