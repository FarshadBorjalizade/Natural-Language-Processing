به گزارش "ورزش سه"، محمد قنبری که به دلیل طلبش به خوشه طلایی  ۴ ماه محروم شد و به پرداخت ۴۰۰ میلیون  تومان محکوم شده، در این خصوص به خبرنگار ما گفت:  حکم نهایی استیناف آمده و من واقعا برای مالک خوشه طلایی آقای پیروزی و مشاورش آقای صغیری متاسفم. من به همراه مدیر برنامه و‌ پدر و مادرم  برای جدایی از خوشه  طلایی  به صورت توافقی اقدام کردیم، اما با بی توجهی مواجه شدیم و فهمیدم که می‌خواستند با وجود پیشنهاد های لیگ برتری من را در تیمشان نگه دارند که در لیگ یک بازی  کنم و من هم تصمیم به فسخ یک طرفه گرفتم.
او ادامه داد: متاسفانه بعد از شکایت و رای عجیب به مدت ۴ ماه محروم و ۴۰۰ میلیون تومان هم جریمه محکوم شدم که ما باز هم با مالک خوشه طلایی برای مذاکره و رفع مشکل اقدام کردیم، اما هیچکس حاضر به مذاکره نشد و برای پس گرفتن شکایت یک میلیارد از من طلب کردند. واقعا برای برخی آدم هایی که داخل این فوتبال هستند متاسفم چون با آینده یک جوان بازی کردند. من عاشق تیمم و مردم آذربایجان هستم، اما با وجود این اتفاقات من را از بازی های حساس   آسیایی و لیگ برتر دور کردند و من آنها را به خدا واگذار می‌کنم. مالک خوشه طلایی با پیگیری های شخصی و وکیلم به رای صادر شده اعتراض کردیم و محکوم به پرداخت مبلغ ۷۰ میلیون تومان شدیم.
 این بازیکن تراکتور اضافه کرد: برای تیمی که با تمام وجود برایش زحمت کشیدم متاسفم. با مبلغ ۲۰ میلیون برای یک فصل  از ما شکایت کردند و من طلبکار شدم ولی خدا بزرگ است. این تیم از من  یک میلیارد تومان می خواست ولی به ۷۰ تومان رسید و فقط با آینده من بازی کرد. می توانست از تیم خوشه طلایی خاطرات خوبی برایم بماند در نهایت کم  به تیم کبیر تراکتور آمدم  ولی کاش این اتفاقات نمی افتاد تا خاطره خوش در ذهن من باقی می ماند. کاش می شد با گذشت و انسانیت این مشکل حل می شد که هم من و هم باشگاه خوشه طلایی سود می کرد ولی ۷۰ میلیون تومان ارزش این اتفاق ها و خاطرات بد که هیچ وقت از ذهنم نمی رود را نداشت.
این بازیکن با گله از باشگاه  تراکتور گفت: تمام پیگیری ها و هزینه های استیناف و وکالت را از جیب دادم. باشگاه تراکتور هیچ کمکی به من نکرد و هیچ کس به جز بازیکنان جویای احوالم نشد و هیچ دریافتی از باشگاه  نداشتم.
قنبری در پایان یادآور شد: از آقای خطیبی تشکر می کنم که پیگیر کارهایم بود و  از کمک کردن به من دریغ نکرد . از باشگاه تراکتور فقط آقای خطیبی برای این اتفاق به من کمک کرد و پیگیر بود. محرومیت ۴ ماهه من ۳ تیر به پایان می رسد و می‌توانم تیم محبوبم را  همراهی کنم و به مردم آذربایجان که از ایل و طایفه خودم هستم کمک کنم.