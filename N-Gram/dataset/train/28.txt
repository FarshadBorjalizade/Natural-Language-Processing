به گزارش "ورزش سه"، فوتبال برتر شب گذشته، دقایق ملتهب و جنجالی ای را سپری کرد اما شاید بخش ویژه برنامه محمدحسین میثاقی، لحظاتی بود که او با افشین پیروانی، بر سر حضور فردی ناشناس به نام «احسان کوراهی» جدلی 10 دقیقه‌ای را انجام داد. تاکید میثاقی به ارتباط او با مدیر تیم پرسپولیس بود که از سوی پیروانی با عباراتی چون «همراه تیم ما نیست و پست ندارد» تکذیب می‌شد.
میثاقی: گفتید نمی‌شناسمش و...
پیروانی: نه نه نه! اشتباه شما را... آقای میثاقی اجازه بدهید. من نگفتم نمی‌شناسم، عصر همان روز به من زنگ زدند گفتند این آقا تدارکات است؟ گفتم تدارک نیست. ساعت10 شب که ده و نیم برنامه شما بود، باز زنگ زدند به من، گفتند این آقا ماساژور است گفتیم نه. هیچ سمتی ندارد. اگر سمتی داشت من می‌گفتم چهل سال محرومش کنید؟ این آقا یک طرفدار بوده و به عنوان میهمان و همراه آمده. حالا این‌ها همه چیز را ول کردند...


به گزارش "ورزش سه"، افشین پیروانی سرپرست تیم پرسپولیس به صورت تلفنی در برنامه فوتبال حضور یافت و درباره اتفاقات دربی اظهار نظر کرد: ما اینجا همه چیز دیدیم، از بدو ورود و کارشناس و سکو دیدیم. من اول یک عذرخواهی از هواداران عزیزمان داریم و شب مسابقه است و قرار نبود کسی از ما بیاید روی خط. ما باید تمرکزمان را بگذاریم روی مسائل فنی. اما دیدیم که یک طرفه رفته‌اند به قاضی.

 

* از روی سکو به من توهین کردند


روز قبل به ما گفتند هر طرف ۱۵ سهمیه دارد. اگر ۵ نفر آوردند ما مقصر نیستیم. این را من نباید جوابگو باشم. ما از شروع که از تونل آمدیم، پشت نیمکت حریف تعدادشان خیلی بیشتر بود. از روی سکو به من، تیمم و سرمربی توهین کردند و من هم پاسخ دادم.

 

* حرفشان قشنگ نیست


نه بیشتر نبودند، به اندازه بودند. اما این که می‌گویند ما کسی را نداشتیم، این قشنگ نیست. افراد ما، کسانی بودند که پروژه موزاییکی انجام دادند و با فاصله نشستند.

 

* خیلی تحت فشار بودیم


من فکر میکنم دوستان یا اشتباه دیدند یا اشتباه متوجه شدند. آنها تشویق کردند و تیکه انداختند و من خودم هم معترض بودم و گفتم اگر اینطور باشد ما نمی‌اییم بازی کنیم. چون خیلی تحت فشار بودیم.

 

* بار فنی تیمتان را بالا ببرید


قضاوت یک صحنه بود که با عکس گرفتن و صحنه آهسته تشخیصش خیلی سخت بوده. البته تا ما حرف بزنیم بیانیه می‌دهند اما همانجا نیمکت تیم حریف هم معترض نشد. صحنه آهسته پا رفت روی پا و کارشناسان گفتند. اما بازی رفت یک پنالتی برای ما نگرفتند و یک اخراج هم بازیکن استقلال نشد. باید بار فنی را بالا ببریم. بازیکن حریف باید سه بازیکن حریف اخراج می‌شد، تک به تک ما گرفته نشد. باید منطقی فکر کنیم، بازی کردیم و ما بردیم.

 

* میخواهید باخت را توجیه کنید


نمی‌دانم شادی گل عیسی را هرچه دیدیم چیزی در او ندیدیم. عیسی دفعه بعد گل زد اصلا نباید شادی کند. او بازیکن قوی است و حتما بازهم مقابل آن‌ها گلزنی خواهد کرد. این منطقی نیست، مسی و رونالدو و رونالدینیو و مولر و ژاوی هم این خوشحالی را کردند. ما سالهاست در ورزشیم و اینها باخت را توجیه می‌کنند. آنها سالهاست برد نداشته‌اند و حالا به خوشحالی عیسی و تماشاگر و داور گیر داده‌اند. او اصلا به سمت نیمکت نبوده و رو به عکاسان بوده است. اینها فرار رو به جلو است، اگرچه آقای مددی قابل احترام است اما اتفاقات را بهم ربط می‌دهند.

 

* چرا به اتفاقات استقلال واکنش نشان ندادید؟


چرا بازیکن استقلال که آن اتفاق در فرودگاه رخ داد، اتفاقی رخ نداد؟ همان روز که هوادارانشان را زدند. یعنی این‌ها برای فدراسیون تعیین تکلیف می‌کنند؟ ما دنبال این چیزها نیستیم و می‌رویم در زمین می‌بریم.

 

* نگفتم او را نمی‌شناسم


من نگفتم او را نمی‌شناسم. من گفتم تدارکات نیست، من گفتم ماساژور نیست، او هیچ سمتی ندارد. او یک هوادار است و به عنوان میهمان آمده است.
